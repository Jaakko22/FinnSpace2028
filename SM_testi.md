
REST eli Representational state transfer on ohjelmointirajapintojen toteuttamiseen tarkoitettu arkkitehtuurimalli. REST-malli helpottaa järjestelmien kommunikointia keskenään määrittelemällä sovellukset tietoa käsittelevien osien (komponentit), tietokohteiden (resurssit), sekä näiden yhteyksien kautta. 
Resursseja ja tietoa käsittelevien osien yhteys perustuu tyypillisesti asiakas-palvelin -malliin, missä asiakas tekee pyynnön ja palvelin kuuntelee ja käsittelee vastaanottamiaan pyyntöjä sekä palauttaa niihin vastauksia. REST-yhteensopivia järjestelmiä kutsutaan usein RESTful-järjestelmiksi, ja niille on ominaista tilattomuus.

CRUD eli Create, Read, Update, Delete on HTTP:n POST-, GET-, PUT- ja DELETE- operaatioiden standardisoitu käyttö RESTful-järjestelmissä. CRUD-paradigman avulla tietovaraston kanssa voidaan kommunikoida lukemalla, luomalla, päivittämällä tai poistamalla sieltä tietoa. 

JSON eli JavaScript Object Notation on kevyt, selkeälukuinen sekä kohtuullisen helposti tulkittava tiedonvaihtoformaatti, jonka juuret ovat Javascript-ohjelmointikielessä. JSON on tekstimuotoista. Se noudattaa yleisesti ottaen kaikissa ohjelmointikielissä tuettua rakennetta, jossa tieto koostuu objekteista, listoista sekä näiden sisältämistä ominaisuuksista, joita kutsutaan myös avain-arvo-pareiksi. JSON-tiedostot ovat käytettävissä ilman parsimista. JSONia käytetään yleisesti tiedon siirtoon verkkoasiakkaiden ja serverien välillä. JSON ymmärtää vain numeroita ja tekstiä.

XML eli Extensible Markup Language on merkintäkieli, joka on johdettu SGML:stä kuten HTML:kin. XML on tekstipohjaista, sen tarkoitus on siirtää tietoa tehokkaasti eikä niinkään esittää sitä. XML ei ole ohjelmointikieli, vaan tekstiä, jossa ei ole minkäänlaisia algoritmejä. XML on kuitenkin helppolukuista sekä ihmisille että koneille, joten sen avulla on helppo järjestellä tietoa ja keskustella tietovarastojen kanssa. XML-tiedostot täytyy parsia. XML ymmärtää myös kuvaformaatteja, grafiikoita ja karttoja.


[Minun GitHubbi löytyy täältä](https://github.com/rahukettu)
